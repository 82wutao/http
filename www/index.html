<html>
<head>
	<meta charset="utf-8">
	<title>拳意述真</title>
	<link rel="stylesheet" type="text/css" href="css/book.css">
	<!-- 130mm  184mm-->
</head>
<body>
	<div class="page cover">
		<p class="name"><span>拳意述真</span></p>
		<p><span>中國書店影印 1988年10月第一版 1988年10月第一次印刷</span></p>
	</div>
	<div class="page preface">
		<p><span>拳意述真序</span></p>
		<p class="content">孫祿堂先生以形意八卦太極拳術教授後學恐久而失其真也乃作拳意述真述先輩傳授之精意而加以發揮竣稿後命余序之三家之術其意本一大抵務勝人尚氣力者源失之濁不求勝於人神行機圓而人亦莫能勝之者其源則清清則技與道合先生是書皆合乎道之言也先生學形意拜李奎垣先生之門李之師為郭先生雲深而先生實學於郭從之最久幼棄其業隨之往來各省郭先生騎而馳先生手扌監(攬)馬尾步追其後奔逸絕塵日嘗行百餘里至京師聞程先生廷華精於八卦拳術董海川先生之徒也訪焉又絕受其術程先生贊先生敏捷過于人人亦樂授之蚤從郭暮依程如是精練者數年游行郡邑聞有藝者必造訪或不服與較而先生未嘗負之故郭程二先生贊曰此子真能不辱其師先生年五十餘居京師有郝先生為真者自廣平來郝善太極拳術又從問其意郝先生曰異哉吾一言而子通悟勝專習數十年者故先生融會三家而能得其精微筆之於書表章先輩開示後學明內家道藝無二之旨動靜交脩之法其理深矣其說俱備于書閱者自知之余因略述先生得道之由以見先生是書乃苦功經歷所得者非空言也</p>
	<p>民國十二年歲次癸亥仲冬靳水陳曾則序</p>
	</div>
	<div class="page preface">
<p><span>拳意述真自序</span></p>
<p class="content">夫道者陰陽之根萬物之體也其道未發懸於太虛之內其道已發流行於萬物之中夫道一而已矣在天曰命在人曰性在物曰理在拳術曰內勁所以內家拳術有形意八卦太極三派形式不同其極還虛之道一也易曰一陰一陽謂之道若偏陰偏陽皆謂之病夫人之一生飲食之不調氣血之不和精神之不振皆陰陽不和只故也故古人創內家拳術使人潛心玩味以思其理身體力行以合其道則能復其本來之性體然吾國拳術門派頗多形式不一運用亦異畢生不能窮其數歷世不能盡其法余自幼年好習拳術性與形意八卦太極三派拳術相近研究五十餘年得其概要曾著形意八卦太極拳學已刊行世今又以昔年所聞先輩之言述之於書俾學者得其真意焉三派拳術形式不同其理則同用法不一其制人之中心而取勝於人者則一也按一派拳術之中諸位先生之言論形式亦有不同者蓋其運用或有異耳三派拳術之道始於一理中分為三派末復合為一理其一理者三派亦各有所得也形意拳之誠一也八卦拳之萬法歸一也太極拳之抱元守一也古人云天得一以清地得一以寧人得一以靈得其一而萬事畢也三派之理皆是以虛中虛中空中之妙理合而為一者也余深恐諸位先生之苦心精詣久而淹沒故述之以公同好惟自愧學術谫陋無文或未能發揮諸位先生之妙旨望諸同志隨時增補之以發明其道可以</p>
	<p>民國十二年歲次癸亥直隸完縣孫福全序</p>		
	</div>
<div class="page preface">
	<p><span>拳意述真序</span></p>
	<p class="content">祿堂先生既著形意八卦太極三書行世嘉惠後學厥功匪淺然猶懼不知者以拳術為禦侮之具僅憑血氣只勇也於是有拳意述真之作凡拳中之奧義闡發無遺平日所聞之諸先生輩者一一筆之於書使好拳術者由此而進於道焉俾武術之真意不致湮沒此先生之苦心也其以述真名者蓋本述而不作之意於此益見先生之謙德已</p>
	<p>民國十二年歲次癸亥冬月吳心榖拜讀並識</p>
</div>
<div class="page catalogue">
	<p>拳意述真目次</p>
	<div>
		<p>第一章形意拳家小傳</p>
		<ul>
			<li>李洛能先生</li>
			<li>郭雲深先生</li>
			<li>劉奇蘭先生</li>
			<li>宋世榮先生</li>
			<li>車毅齋先生</li>
			<li>張樹德先生</li>
			<li>劉曉蘭先生</li>
			<li>李鏡齋先生</li>
			<li>李存義先生</li>
			<li>田靜傑先生</li>
			<li>李奎垣先生</li>
			<li>耿誠信先生</li>
			<li>周明泰先生</li>
			<li>徐占鰲先生</li>
		</ul>
	</div>
	<div>
		<p>第二章八卦拳家小傳</p>
		<ul>
			<li>董海川先生</li>
			<li>程廷華先生</li>
		</ul>
	</div>
	<div>
		<p>第三章太極拳家小傳</p>
		<ul><li>楊露禪先生</li></ul>
	</div>
</div>
<div class="page catalogue">
	<div>
		<ul>
			<li>武禹襄先生</li>
			<li>郝為楨先生</li>
		</ul>
	</div>
	<div>
		<p>第四章形意拳</p>
		<ul>
			<li>述郭雲深先生言&nbsp;&nbsp;&nbsp;&nbsp;十四則</li>
			<li>述白西園先生言&nbsp;&nbsp;&nbsp;&nbsp;一則</li>
			<li>述劉奇蘭先生言&nbsp;&nbsp;&nbsp;&nbsp;三則</li>
			<li>述宋世榮先生言&nbsp;&nbsp;&nbsp;&nbsp;三則</li>
			<li>述車毅齋先生言&nbsp;&nbsp;&nbsp;&nbsp;一則</li>
			<li>述張樹德先生言&nbsp;&nbsp;&nbsp;&nbsp;一則</li>
			<li>述劉曉蘭先生言&nbsp;&nbsp;&nbsp;&nbsp;一則</li>
			<li>述李鏡齋先生言&nbsp;&nbsp;&nbsp;&nbsp;一則</li>
			<li>述李存義先生言&nbsp;&nbsp;&nbsp;&nbsp;二則</li>
			<li>述田靜傑先生言&nbsp;&nbsp;&nbsp;&nbsp;一則</li>
			<li>述李奎垣先生言&nbsp;&nbsp;&nbsp;&nbsp;四則</li>
			<li>述耿誠信先生言&nbsp;&nbsp;&nbsp;&nbsp;一則</li>
			<li>述周明泰先生言&nbsp;&nbsp;&nbsp;&nbsp;一則</li>
			<li>述徐占鰲先生言&nbsp;&nbsp;&nbsp;&nbsp;二則</li>
		</ul>
	</div>
	<div>
		<p>第五章八卦拳</p>
		<ul>
			<li>述程廷華先生言&nbsp;&nbsp;&nbsp;&nbsp;一則</li>
		</ul>
	</div>
</div>
<div class="page catalogue">
	<div>
		<p>第六章太極拳</p>
		<ul>
			<li>述郝為楨先生言&nbsp;&nbsp;&nbsp;&nbsp;一則</li>
			<li>述陳秀峯先生言&nbsp;&nbsp;&nbsp;&nbsp;一則</li>
		</ul>
	</div>
	<div>
		<p>第七章</p>
		<ul>
			<li>形意拳譜摘要</li>
		</ul>
	</div>
	<div>
		<p>第八章</p>
		<ul>
			<li>練拳經驗及三派精意</li>
		</ul>
	</div>	
</div>
<div class="page words">
	<p>第一章形意拳家小傳</p>
	<p class="content">李先生諱飛羽字能然世稱老能先生或曰洛能洛農老農皆一音之轉也直隸深縣人經商於山西太古喜拳術聞縣境有戴龍邦先生者善形意拳往訪焉覿面一見言談舉止均甚文雅不似長武術者心異之辭去他日倩人介紹拜為門下時先生年三十七歲也自受教後晝夜練習</p>
</div>

</body>
	</html>



